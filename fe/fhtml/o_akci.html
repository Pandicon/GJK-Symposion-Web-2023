<section id="o_akci">
	<h3>26. ročník Symposionu Gymnázia Jana Keplera</h3>
	<p>Zveme všechny příznivce vědění a poznání k podívané a poslechu, které 
		vyzývají k hledání paralel a provokují diskuzi. Toužíte-li po zasazení 
		informací do kontextu a po propojení známého s neznámým, navštivte 
		přednášky, které vám letos Symposion prostřednictvím svých skvělých hostů 
		nabídne. Jistě již netrpělivě čekají, až budou moci své myšlenky a podněty 
		sdílet i s Vámi, návštěvníky. Přednášku přislíbili přednášející všech možných 
		zaměření a zájmů, akademici i praktici.</p>
	<p>Symposion se tradičně koná v listopadu při oslavách Dne studentstva přímo 
		u nás na gymnáziu. Vítáni jsou všichni a vstup je volný. Během tří dnů 
		probíhají bloky různorodých přednášek doprovázených například koncertem 
		studentských kapel, výstavami, promítáním filmů či tanečním vystoupením. 
		Ve škole, ze které se na tyto dny stává místo poznání, potěšení a 
		inspirativních setkání, nechybí ani kavárna, studentský secondhand nebo 
		dětský koutek.</p>
	<p>Součástí Symposionu je také výstava digitálních koláží Miroslava Huptycha <span class="clickable" onclick="window.location='/img/labyrint_sveta_a_raj_srdce.png'"><b>LABYRINT SVĚTA  A RÁJ SRDCE (1623—2023)</b></span>, která aktualizuje myšlenkové dědictví Jana Amose Komenského ke 400. výročí napsání knihy.</p>
	<p>Každý rok Symposion GJK provází i <span><b>koncert studentských kapel</b></span> a letos tomu není jinak! Přijďte své hudebně nadané přátele podpořit do <span><b>dejvické Klubovny</b></span>, je naplánovaný vskutku nabitý večer! Zahrají kapely LoudOut, The Quarantines, The Interlude a Terorchestr. Dostanete se tam snadno, tramvají na Vozovnu Střešovice nebo metrem na Dejvickou a kousek pěšky. Více informací na <span><b>@kasler_gjk</b></span> na Instagramu nebo Facebookové stránce hudebního festivalu GJK — Kašleru :) Těšíme se na vás!</p>
</section>
